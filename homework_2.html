<!DOCTYPE html>
<html>
 <head>
   <meta charset="UTF-8">
   <meta name="description" content="оповідання Вогник далеко в степу Григiр Тютюнник">
   <meta name="keywords" content="оповідання, Вогник далеко в степу, Григiр Тютюнник, українська література">
   <meta name="author" content="ШАГ Орлюк">
   <title>Вогник далеко в степу.</title>
  </head> 
<body>
  <h1 style="text-align: center;"> Вогник далеко в степу</h1>
  <h4 style="text-align: right;">Григiр Тютюнник.</h4>
  <p style="padding: 5px 20px; text-align:justify;">Нас прийняли до училища<span style="color:#4b0082"> разом:</span> трьох Василiв - Василя Силку, 
 Василя Обору, Василя Кiбкала - i мене. Мене-то звати Павлом, а прозивають Павлентiєм. Ну, та я, правда, сам i винен.</p> 
  <p style="padding: 5px 10px; text-align:center;">Василiв узяли з першого ж дня, а,
  мене забракували: сказали, що малий.</p>
  <p style="padding: 10px; text-align: left;"> Хлопцiв одразу й перевдягли. Видали їм новенькi хаковi пiлотки,
 новенькi, теж хаковi, гiмнастерки з натороченими
 товстою бiлою ниткою кишенями на грудях (не по двi, як у вiйськових, а по однiй), штани, черевики, 
 широкi брезентовi паски пiдперезуватися, навiть шкарпеток, про якi ми тiльки чули, по двi пари.
 До того всього, сказали, видадуть перегодом ще сiрi шинелi з солдатського сукна i шапки.</p>
  <p style="padding: 15px 20px 40px 30px; text-align: cener"> А я в чiм прийшов - не буду казати, <span style="color:#dc143c"> в чiм, бо це не весело,</span> - у тiм i зостався.</p>
  <p style="text-align: right"> Хлопцi радiли, обмацували один на одному одiж, упiзнавали один одного i не впiзнавали, розчервонiлися 
всi, пiлотки набакир... А Василь Силка, як оглянув себе в новому, ляснув у долонi,
 крутнувся на однiй нозi й вигукнув: - як лоша заiржав:</p>
  <p style="padding: 20px;">- Чи це я, чи не я? Чи нова копiйка?!</p>
  <p style="padding: 10px; text-align: left;">Я теж обмацував їх i теж пробував усмiхатися, та, мабуть, лише косоротився,
 i пiд оком сiпалося. Менi коли погано, то пiд оком сiпається.</p>
  <p style="padding: 15px 20px 5px 5px; text-align: cener;"> Дорогою до села Василi втiшали мене, що, мовляв, на той рiк приймуть i
 тебе, що їхня форма до того року вже приноситься, а в мене буде нова, що вони однак 
будуть зi мною товаришувати - разом красти солому вночi з поля, бити пеньки в лузi, грати
 у два голоси на балалайках вечорами в недiлю, а я на бубнi вибиватиму. Я тодi на бубнi 
саморобному, з собачої шкури, вибивав <span style="color: #2e8b57"> пiд Василевi балалайки:</span> в мене-бо слуху немає,
 ото тiльки на бубнi. До того вони мене довтiшали, що я мало не розкис був. Ну, вдержався якось.</p>
  <p style="padding: 15px 20px; text-align: justify"> A вдома... Краще б я не приходив додому.</p>
  <p>- Ну, що, Павлику? Що виходив? - спитала тiтка Ялосовета, тiльки-но я
переступив порiг, i дивилася на мене з такою надi?ю, що менi знову засiпалося пiд оком. </p>
  <p> -Не взяли. Малий, сказали, - ледве вимовив я: так у горлi лоскотало.</p>
  <p>Вона сiла на вичовганий пiл з двома ненакритими подушками в узголов'я i заплакала.</p>
  <p style="padding: 10px; text-align: left;">- Та й що ж тепер? - Тiтка дивилася на мене крiзь сльози нещасними очима, - Як же тепер, га? </p>
  <p>- Не знаю... На роботу пiду. </p>
  <p>- В чому? Подивися на себе. А їсти що? Хлiба намолотили тiльки в державу i
 то не хватило до плану. - I знову<span style="color:#0000ff"> заплакала, затуливши</span> очi долонею. 
 Вона любила плакати.</p>
  <p>Я тихенько вийшов з хати, знайшов у сiнях мотузок i подався на берег, 
до рiчки: може, де вiльшеня або вербеня сухе трапиться - треба ж якось її втiшити, щоб хоч уночi не плакала. </p>
  <p style="padding: 10px; text-align: right;">Тiтка Ялосовета менi мачуха. Вона пiшла за мого тата "на дитину", як менi
 було дев'ять рокiв, i прожила з ним до вiйни рiвно мiсяць, а зi мною оце
 вже шостий рiк мучиться. Я-бо нiколи й разу не назвав її матiр'ю, якось 
язик не поверта?ться. Якби хоч тато був... А вона обижа?ться, думає, щоє, 
як і чим топити. <span style="color: green">Спробуй її ще знайти, ту вiльшечку!</span>.. Казав уже їй раз: 
iдiть замiж, а я й сам якось. Плаче. Ну, хай як хоче. Я ж не заставлю. 
Та ще й пiвхати нема, зосталася тiльки хатина, а бiльшу половину одiрвало бомбою. 
У нас у пiвсела нема хат - такий сильний був бiй... Нiчого, нарубаю дров, 
зваримо щось їсти, а далi воно покаже. Не плакатиме ж вона з ложкою в руках!</p>
  <p style="padding: 5px; text-align: left;" > Над рiчкою вечорiє, прохолоднiшає на нiч. Заграва од захiд сонця
 поринула аж до дна i звiдти свiтить. На лататтi мiсцинами густо бiлiють лiлiї,
 вони схожi на згра? бiлих чайнят, що сiли на воду. Тут я витягав дерево з нашої
 хати надбито?. <span style="color: DeepPink">Дверi плавали майже цiлi i обаполи.</span> А вiкон - нi однiсiнького
i в трiсках не знай шлося... Пiймаю обапiл, ухоплюся за нього руками i правлю 
до берега, вибиваючи ногами. Зубами цокочу, губи не зведу - така холодна вода 
була. А тiтка Ялосовета бере те, що я до берега приправив, та у двiр носить.
 Я тодi з мiсяць кашляв: простудився. На те лiто, як ми не неврожай, може, 
доточимо хату. А зараз треба знайти якийсь сухостiй та вечерю зварити. Нiчого, переплаче... </p>
  <p> Другого дня ми пiшли в училище вдвох з тiткою Ялосоветою. Я-то не наважився б, а - вона.</p>
  <p> Зайшли просто до директора.</p>
  <p style="padding: 25px 5px 5px 10px; text-align: right;"> Директор був у кабiнетi сам. Стояв бiля вiкна спиною до дверей, невисокий,
щупленький, з блискучим лакованим цiпком у руцi, дивився в училищний двiр 
- звiдти лунали рiзноголосi команди шикуватися "по ранжиру в колону по чотири". 
Було перше вересня. <span style="color: red">Коли ми ввiйшли i стали при порозi, директор озирнувся. 
Вiн був у всьому вiйськовому</span>, з портупеями через плече, тiльки без погонiв: 
на гiмнастерцi два ордени, а решта - планочки. Подивився на тiтку Ялосовету,
 потiм на мене. Якийсь захололо-уважний подив був у його сiрих опуклих очах.</p>
  <p>- Що ви хотiли? - спитав вiн.</p>
  <p>Тiтка Ялосовета одразу заплакала, почала розказува ти, що хату нашу "викинуло
бомбою в рiчку", що живемо ми в тiй хатi, як у норi, одягатися нi в вiщо, їсти
 теж не дуже... <span style="color: blue">А я стояв, дивився у пiдлогу i тримав у спiтнiлiй руцi згорнутi
 в дудочку документи: заяву, метричну довiдку, табель за п'ятий клас i автобiографiю.</span>
 Менi було нiяково вiд того, що тiтка Ялосовета розказувала все про нас - хоч воно
 й правда - та ще й пiдхвалюй мене: </p>
  <p>- Вiн <span style="color: yellow">слухняненький,</span> роботящий, не дивiться, що такий ото малий. Вiн пiдросте.
 I вчиться ловко, самi ловкi оцiнки. Якби було за чим далi учитися, 
то хiба я його привела б оце... А то таке, наче збуваю дитину... </p>
  <p> - Скiльки тобi рокiв? - спитав директор, перевiвши свiй 
уважно-здивований погляд з тiтки Ялосовети на мене.</p> 
  <p>Я подав йому документи. Вiн пробiг їх очима i посмiхнувся.
  <p style="padding: 25px 5px 5px 10px; text-align: right;"> Тiтка Ялосовета дивилася на нього благально. </p>
  <p style="padding: 25px; text-align: left;"> - Те що малий, нiчого. - Директор обмiряв мене поглядом,
 а я боявся i дихнути. Стояв i не дихав. - Ми йому пiдставку зробимо,
 щоб до верстата дiставав. Але ж йому нема ще й п'ятнадцяти рокiв... </p>
  <p style="padding: 25px 5px 50px 10px; text-align: right;">- Та скiльки ж там - без одного мiсяця не п'ятнадцять.</p>
  <p style="padding: 25px 5px 50px 10px; text-align: center;"> Директор ще раз переглянув табель, заяву (я написав її дуже
 калiграфiчне, майже намалював) i раптом запитав:</p>
  <p>- А що в тебе за iм'я - Павлентiй?</p>
  <p>Тiтка Ялосовета теж глянула на мене здивовано. </p>
  <p style="padding: 5px 5px 50px 10px; text-align: right;"> - Чого вiн Павлентiй? Павлом його звати. Павло Трохимович...</p> 
  <p style="padding: 25px 5px 50px 10px; text-align: left;">Я втупився собi в босi ноги в пилюцi пiсля дороги i чув, як дрiбнi
 голочки пошпигують менi вуха, у щоки, шию - все горить. Стукнуло ж отаке в голову - Павлентiй!</p>
  <p style="padding: 5px 5px 10px 10px; text-align: center;">А було так. Покликала мене одного разу баба Прониха, сусiдка наша,
 щоб я ?й листа вiд дочки прочитав. У не? в Донбасi дочка живе, Ольга. 
 Ну, прочитав усе, ще й число знизу, i пiдпис: "Ольгея Павловна Пронь". </p>
  <p style="padding: 15px 5px 10px 10px; text-align: justify;">"Ач, - зрадiла i запишалася Прониха. - Поки тут на свинарнику робила,
 то iнакше, як Ольга Пронька, нi хто не звав. А попала мiж люди - Ольгея Павловна!.." 
Потiм, коли я писав заяву до училища, то й собi по думав, що це ж
 i я йду мiж люди. I утнув не Павло, а - Павлентiй.</p>
  <p> - Ну, що ж, Павле... Трохимовичу, - сказав директор. - Беру тебе
 пiд свою вiдповiдальнiсть. Будеш у нас вiдмiнником.</p>
  <p style="padding: 25px 5px 50px 10px; text-align: right;"> Вiн прорипiв до столу протезом у хромовому офiцерському чоботi,
 пiдтягуючи його за цiпком, написав щось червоним олiвцем на заявi i простягнув її менi.
 Вiд нього пахло пiдсмаженими на сонцi портупеями i "Казбеком".</p>
  <p style="padding: 5px; text-align: left;">- Вiддаси завiдуючому складом, отут у дворi, у пiдвалi вiн, скажеш,
 що я просив знайти тобi найменший розмiр форми. <span style="color: #0000FF">Тiльки</span> дивись, дисциплiна<span style="color: #7CFC00"> у нас сувора,</span> майже вiйськова. Щоб не просився назад.
 Приходь завтра на заняття у п'яту групу. Будеш у найбiдовiшiй... п'ятiй групi.</p>
  <p style="padding: 25px; text-align: right;">Тiтка Ялосовета вклонилася йому низько i сказала крiзь сльози:</p> 
  <p>- Спасибi вам, чоловiче добрий! Директор глянув на не? суворо, подив у його очах зробився ще холоднiший. </p>
  <p style="padding: 10px; text-align: center;">- Облиште це! - I додав лагiднiше: - .Це ж не моє власне училище, жiнко.</p>
  <p style="padding: 25px 10px; text-align: right;">Дорогою до складу я сказав тiтцi сердито:</p>
  <p>- Чого ви ото?! Кланятися, заходилися... </p>
  <p style="padding: 15px 15px 10px 15px; text-align: left;">- Ти розумний! - теж розсердилася вона. - Треба ж людинi якось подякувати? - 
I одразу пересердилася, сказала з полегкiстю: - Ну, слава богу!</p>
  <p style="padding: 10px 5px 15px 10px; text-align: right;">Навiть найменша форма була менi завеликою: гiмнастерка, як пiдперезавсь, 
стала на спинi халабудою, штани були кругом широкi й довшi, нiж треба, десь на
 пiвчвертi, <span style="color: red">то довелося вбрати халошi у шкарпетки.</span> А черевики i пiлотка пiдiйшли.</p> 
  <p>- Нiчого, нiчого, - приказувала тiтка Ялосовета, обсмикуючи мене з усiх 
бокiв, i я чув, як вона пробувала матерiю на пучку. - Мiцненьке... Пiдемо до
 дiда Кравця, вiн попiдшиває. - I спиталася у завскладом: - А як тут у вас, 
чоловiче, годують?</p>
</body>
</html>